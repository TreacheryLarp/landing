---
layout: page
title: Introduktion
---
Treachery är ett projekt för att göra lajv på Vampire: the Masquerade
men utifrån andra grunder än till exempel Minds Eye Theater eller
Kindred Society. Vi tror att bra lajv inte kommer från att reagera utan
på att gemensamt utforska och att lajvarna själva kan bygga sin
upplevelse om de får utrymme att göra det. Vi tror inte på förutbestämda
händelser och scener utan på att spela för att se vad som händer.

Vår spelstil kallas **Narrativism**. Överenskommelsen är att vi ska
utforska moralfrågor tillsammans genom att se vilka val vi genom våra
karaktärer gör i svåra situationer. Vi är våra karaktärers företrädare:
vi sätter upp deras mål och gör som spelare vårt bästa för att uppnå
dem, men systemet ser till att det aldrig blir enkelt och att
karaktärerna ständigt konkurrerar om resurser och möts av svåra val. Vi
ställer frågor och pressar varandra att svara genom spel. Vi ser att
berättelser kommer ur ärligt spelad konflikt, men att det inte står i
motsats till att spela upp och skapa något tillsammans.

Vi spelar **personlig skräck** i en **gothic-punk**-värld. Det är high
drama, low life som gäller. Det här betyder att realismen hamnar i andra
rummet till fördel för gotiska troper. Det innebär också att allt spel
som sker finns för att lyfta de frågor som vampyrernas existens innebär.
Om din karaktär kämpar sig upp genom Camarillans förädiska intrigspel så
gör du som spelare det för att se vad som händer med henom på vägen dit.
Vi låter våra karaktärer bli ett sätt att göra kommentar på vad som gör
oss som spelare till människor.

Det är därför just **mänsklighet** som är huvudtemat i Treachery och
karaktärernas mänsklighet ställs ständigt mot de fem resurser som alla
vampyrer äga eller möta sin slutgiltiga död i kamp för.

- **Blod** som alltid stjäls med risk att döda.
- **Kraft** i form av discipliner och kunskap.
- **Inflytande** över mänskliga världen.
- **Prestige** i form av gälder, den enda valutan bland vampyrer.
- **Status** så som titlar och respekt.

Kampen om dessa saker ställer vampyrer mot varandra men samtidigt är det
bara bland dem själva de kan hitta förståelse och mening. Den konflikten
är vad som driver spelet framåt.

Treachery spelas i två faser: **Uptime** är lajven där nästan allt spel
sker, politiska intriger, kärleksförklaringar, gäldbyten, bekännelser,
allt som kan bli en bra scen. Enkla tekniker för användningen av
discipliner ser till att spelet håller tempo. **Downtime** är tiden
mellan lajven som används till ta kontroll över inflytande, jaktmarker
och information. Det ger oss konkreta saker att ha konflikt om under
uptime och sker genom en något mer regeltung inlämning som inte ska ta
mer än 30 minuter att fylla i.

Procedurena och reglerna i treachery är byggda för att se till att alla
spelare oavsätt vilken karaktär de spelar ska kunna få ut en lika god
spelupplevelse, och ha möjlighet att påverka spelets och lajvets
riktning i och utanför spel. Ett spel är dock bara så gott som dess
spelkultur och den kan bara uppstå genom dedikerat lajvande i spelets
anda. Vi hoppas att du vill vara en del av en ny sorts vampyrlajvande.
