---
layout: page
title: Anmälan
---
Anmälan för säsong 1 sker via mail till [treachery.anmalan@gmail.com](mailto:treachery.anmalan@gmail.com). **Deadline** för anmälan är den 25 januari. Betalning sker i samband med förmötet den 31e Januari.

Det finns ett begränsat antal platser. Efter anmälan är stängd kommer spelledningen skicka ut besked gällande vilken ålder du tilldelats. Kvotering kan förekomma.

Mer information finns i följande [PDF](https://www.dropbox.com/s/c9gkisd2hlstzu7/Anm%C3%A4lan.pdf?dl=1).

## Mall
**Namn:**

**Mail:**

**Telefon:**

**Jag vill anmäla mig till:**

- Lajv 1(150 kr / lajv)
- Hela första säsongen dvs Lajv 1 - 4(400 kr)

**Jag är intresserad av att spela (JA/NEJ, eller Ranka 1-3):**

- Neonat (Utan särskilt ansvar)
- Ancilla (Med ansvar för att fördela och driva spel)
- Äldste (Med ansvar att rapportera till spelledningen, hjälpa andra
spelare med regelfrågor och att hjälpa till med karaktärs- och
domänskapande)

## Om Åldersstatus och ansvar ur reglerna:

I Treachery tycker vi att det är mycket viktigt att alla har något
intressant att göra på lajvet. För att uppnå detta krävs en vis
struktur. Därför organiseras vi oss längs ålderstatusarna. Varje
åldersstatus har sina fördelar och sina ansvar, men generellt kan det
sägas att om du spelare en äldre karaktärer blir du tvungen att tänka
mer på hur du påverkar dina medspelares lajv.

### Novis och Neonat (0-5 respektive 5-100 år)

En neonat är en vampyr som blivit initierad i Camarillan men inte ännu
uppnått den ålder och erfarenhet som krävs för en högre status. Normalt
är detta mellan det femte och det hundrade året i en besläktads liv.
Innan dess är en karaktär Novis och jurdiskt samma person som sin
skapare. Noviser är oftast inte lämpliga spelarkaraktärer.

Neonaterna är på många sätt huvudpersonerna i Treachery: de är de mest
aktiva besläktade som utsätts för mest fara, de har fortfarande inte
tagit alla beslut om hur de ska förhålla sig till sin förbannelse och de
är den mest heterogena gruppen av besläktade. Neonaterna måste konstant
förhålla sig till äldre vampyrers maktspel och försöka slå balansen
mellan att skaffa sig en plats i Camarillan och att behålla sin
mänsklighet.

Som neonat är det dock osannolikt att du kommer skaffa dig några tyngre
titlar utan du kommer få använda mutor och manipulation för att vinna
dig fördelar. Du får också på gott och ont ett mindre ansvar för att
sköta andras spel och att bygga setting.

- Sätt konkreta, aktiva mål och jaga dem aggressivt
- Gå med i ett kotteri, det ger saker att göra och politisk makt
- Du är ung så du kan ta risker och känner den mänskliga världen, använd
det
- Ta alltid betalt för dina tjänster
- Diskutera ingående praktiska detaljer kring vampyrlivet, det leder
till frågor om mänsklighet
- Tillåt dig naivitet utan dumhet

### Ancilla (100-300 år)

En Ancilla är en vampyr som levt tillräckligt länge för att bli erkänd
av sin omgivning, oftast tar detta ungefär hundra år. Ancillor håller
ofta de verkställande titlarna inom Camarillan.

Ancillorna är i den farligaste positionen i de besläktades maktspel. De
är inte tillräckligt mäktiga för att vara i kontroll, men tillräckligt
mäktiga för att vara ett hot. De har ofta ett visst mått av personlig
makt men är även ofta de som tvingas ta konflikter med neonaterna med
risk för att bli angripna av en mob. Ancillor har oftast förlorat sina
unga dagars allierade till intriger eller till kampen för mänsklighet
och börjar bli luttrade av det nattliga livet. De är även så gamla att
deras sista kontakter från deras mänskliga tid har försvunnit och de
måste kämpa för att behålla greppet.

Som ancilla kommer du inte ha en fullt så aktiv roll i att göra saker i
fältet utan fungera som en medlare mellan neonater och de äldste. Du har
möjligheter att skaffa dig titlar och betydande inflytande på lajvet men
att kämpa mot de äldste är ett farligt och dödligt spel. Ditt ansvar för
neonaternas spel ökar i och med att du kommer få ett visst
delegeringsansvar och du måste se till att använda möjligheten för att
skapa bangs åt andra spelare.

- Sätt ambitiösa mål och utnyttja din makt för att nå dem
- Skaffa dig kontroll över något som gör dig oumbärlig för de äldste
- Spela ut andra besläktade mot varanda
- Se till att skaffa fiender och hålla aktivt spel mot dem
- Ge råd till de yngre och blanda ärlighet med svek
- Var ett varnande exempel av neonaterna kommer att bli

### Äldste (300+ år)

De äldste är de uråldriga besläktade som styr camarillan. De är mer än
300 år gamla. De har mest makt av alla men den har kommit till dem
dyrköpt. De som inte varit beredda att göra vad som krävts har inte
överlevt så här länge och den äldste som aldrig förått en vän är mycket
ovanlig. De härdade och sluga individer som nått denna åldersstatus har
därför lärt sig att använda sina oerhörda krafter med försiktighet.

De äldste besitter ofta tunga politiska positioner och även de som inte
gör det har den makt som kommer med ålderstatus och disciplinkrafter.
Endast i den yttersta kris gör en äldste något om det alls är möjligt
att sända en yngre vampyr. Deras aktiviteter går genom tjänare och
subtila etikettsspel. De äldste har inte längre någon rimlig koppling
till den mänskliga världen och deras värderingar speglar gånga tider.
Somliga skulle kalla dem galna men det är inte säkert att ordet ens
betyder något om sådana varelser. Den mening som de har hittat för att
behålla sin mänslighet är helt deras egen och kampen att minnas vad du
en gång var är svårare än någonsin.

Som äldste får du ett stort inflytande över domänskapandet och ett
ansvar över den klan du tillhör. Du är också spelledningens öron och
ögon på elysiegolvet. Detta betyder att du ofta får ta rollen att se
till att andra har ett bra lajv och att tänka på vilka konsekvenser dina
handlingar har för spelet. Du är också en av spelets antagonister och
det är din uppgift att utmana yngre karaktärers mänsklighet.

Som äldstespelare förväntas du vara någorlunda väl införståd med
reglerna och kunna svara på grundläggande frågor.

- Sätt personliga mål genomför dem skrupelfritt
- Använd din makt för personlig vinning
- Ta alltid emot prestigemutor
- Frukta paniskt de yngre besläktade
- Försök hitta kontakt med andra utan att lita på dem
- Var ett urholkat skal av en person
